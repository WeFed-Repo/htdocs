<h2>Indicatore sintetico di costo</h2>


<section>
<p>	
	<strong>L'Indicatore sintetico di costo (ISC)</strong> è stato introdotto da Banca d'Italia per misurare il <strong>costo annuale</strong> dei conti correnti sul mercato, confrontarli secondo <strong>criteri omogenei</strong> e scegliere il più vantaggioso. 
</p>

<p>
	<strong>Come funziona l'ISC</strong><br/>
	L'Isc è espresso in euro e considera alcune voci di spesa, fisse e variabili: canone, commissioni sulle operazioni, costo dei servizi eccetera. Non è assoluto: ogni conto corrente ha un Isc per ogni tipologia di cliente. Le tipologie sono definite da Banca d'Italia in <strong>profili di utilizzo
	</strong>. 
</p>

<p>
	<strong>Che cosa sono i profili</strong><br/>
	Chi ha un conto corrente è classificato indicativamente in un profilo secondo i suoi <strong>comportamenti bancari </strong>(quali e quante operazioni fa, con quale frequenza e attraverso quali canali, quali strumenti di pagamento usa). I primi 6 profili riguardano i conti correnti "a pacchetto" (quelli più diffusi con tariffe a forfait, come Conto Webank). Il settimo riguarda quelli a consumo. Per saperne di più leggi la <a href="#!" class="btn-icon">classificazione di Banca d'Italia.</a>
</p>

<p>
	Qui sotto trovi la tabella che descrive indicativamente i profili e mostra il valore dell'ISC di Conto Webank.
</p>	
</section>

<section>

	<table>
		<thead>
			<tr>
				<th>
					Profilo di utilizzo
				</th>
				<th width="20%">
					Isc
				</th>
			</tr>		
		</thead>
		<tbody>
			<tr class="dispari">
				<td>
					<strong>Giovani</strong><br/>
					164 operazioni all'anno, bancomat, carta prepagata
				</td>
				<td class="center">
					3,75 €
				</td>
			</tr>
			<tr class="pari">
				<td>
					<strong>Famiglie con operatività bassa</strong><br/>
					201 operazioni all'anno, bancomat, mutuo, altri finanziamenti
				</td>
				<td class="center">
					0 €
				</td>
			</tr>	
			<tr class="dispari">
				<td>
					<strong>Famiglie con operatività media</strong><br/>
					228 operazioni all'anno, bancomat, carta di credito, mutuo
				</td>
				<td class="center">
					0 €
				</td>
			</tr>
			<tr class="pari">
				<td>
					<strong>Famiglie con operatività elevata</strong><br/>
					253 operazioni all'anno, bancomat, carta di credito, mutuo, deposito titoli
				</td>
				<td class="center">
					5 €
				</td>
			</tr>
			<tr class="dispari">
				<td>
					<strong>Pensionati con operatività bassa</strong><br/>
					124 operazioni all'anno, bancomat
				</td>
				<td class="center">
					0 €
				</td>
			</tr>
			<tr class="pari">
				<td>
					<strong>Pensionati con operatività media</strong><br/>
					189 operazioni all'anno, bancomat, carta di credito, deposito titoli
				</td>
				<td class="center">
					0 €
				</td>
			</tr>
		</tbody>
	</table>

</section>


<section>
<p class="note">
	L'Isc è un <strong>valore orientativo</strong>. Non considera l'imposta di bollo obbligatoria sul conto corrente stabilita dallo Stato e gli interessi passivi maturati. Lo trovi sul <strong>Foglio informativo</strong> del conto corrente. Lo trovi anche sul <strong>Documento di sintesi di fine anno:</strong> ti permette di confrontare i costi per ogni profilo con quelli effettivi (cioè che hai sostenuto per tutti i servizi bancari che hai usato) indicati nell'estratto conto al 31 dicembre. 		
</p>
</section>